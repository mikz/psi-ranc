---
layout: page
title: O nás
permalink: /o-nas/
menu: 4
---

O nás
=====

Chovu hovawartů se věnujeme přes 10 let, zkušenosti se štěňátky získáváme a obohacujeme už šest let. 
Naše chovatelská stanice nabízí pro chov psů rozsáhlý pozemek (cca 3000 m2), velký důraz klademe na správnou socializaci štěňat v rodinném prostředí s dětmi, v přírodě a ve městě.

* [Vrh A](/vrh-a) (matka: [Beyla](/nasi-psi#Beyla), otec: [Aslan](https://www.hovawart.cz/databaze/psi/info.php?id=4106)) -- Aida, Alby, Amy, [Angie](/nasi-psi#Angie), April, Andy 
* [Vrh B](/vrh-b) (matka: [Angie](/nasi-psi#Angie), otec: [Falcon](https://www.hovawart.cz/databaze/psi/info.php?id=6435)) - Baira, Benni, Brittany, Bad, Bard, Buddy

Úspěchy našich štěňat:
 
* [April](https://www.hovawart.cz/databaze/psi/info.php?id=6889)

## Proč psa s průkazem původu (PP)?

Díky průkazu původu (PP) máte jistotu, že z Vámi vybraného štěňátka **vyroste jedinec odpovídající standardu plemene**, pro který jste se rozhodli.  
Průkaz původu psa nazývaný také rodokmen je základním chovatelským dokladem obsahující údaje o psu či feně: název plemene, pohlaví, jméno, datum narození, číslo zápisu v plemenné knize, tetovací číslo, barvu a druh srsti, adresu chovatele a majitele, údaje o předcích nejméně do třetí generace včetně získaných titulů a ocenění, výsledky chovného svodu, bonitace, výstav, zkoušek, vše potvrzeno plemennou knihou a opatřeno podpisem chovatele. PP psa je proto **zárukou určitých vlastností** daného plemene -- zdravotních, exteriérových a povahových.

#### Zdravotní vlastnosti
Jednou z podmínek je zdravotní veterinární vyšetření geneticky podmíněných chorob - u hovawartů se jedná o kloubní onemocnění tzv. dysplazii (povinný je RTG kyčelních kloubů).  


#### Povahové a  exteriérové  vlastnosti
Další z  podmínek je bonitace, při níž se posuzuje jednak exteriér, kde rozhodčí ohodnotí psa a rozhodne, zda **splňuje kritéria pro dané plemeno** (např. výška, stavba těla, korektní skus či plnochrupost, správné osrstění, barva očí...), jednak **pes podstupuje i povahový test** (např pro nepřiměřenou a nežádoucí útočnost na osoby nebo psy, nezvladatelnost nebo silnou bázlivost psa, má bonitační komise povinnost vyloučit psa z účasti na bonitaci).
 
**Štěně s průkazem původu** má tedy všechny předpoklady, aby z něj vyrostl **jedinec odpovídající standardu** daného plemene. Avšak sám tento průkaz původu není zárukou toho, že ze štěněte bude také jednou chovný pes či fena. Aby z takovéhoto štěňátka chovný jedinec byl, musí i on v dospělosti splnit všechny podmínky chovnosti.

