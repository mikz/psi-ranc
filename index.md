---
layout: main
name: Úvod
permalink: /
menu: 1
---

# Chovatelská stanice hovawartů --- Psí&nbsp;ranč
Naše chovatelská stanice se věnuje **chovu hovawartů**.

## [Nabídka štěňat](/nabidka-stenat)

V noci ze 14. na 15. května  Angie přivedla na svět štěňátka. K odběru jsou štěňátka začátkem července (přibližně 4.7.).  Jména vybírejte od písmene "C".  

{% include nabidka-stenat.md %}

{% include upsta.html project="vrh-c-uvod" %}

## Majitelům nabízíme

Máte-li dotazy či problémy s chovem, výchovou nebo výcvikem hovawarta, můžete se na nás obrátit, ochotně Vám poradíme, nebo odbornou pomoc zprostředkujeme.

Pro majitele (nejen) štěňátek nabízíme spolupráci se zkušeným kynologem - např. při výchově, socializaci, výcviku, přípravě k bonitaci apod.

## O plemeni
**Hovawart** je velmi staré německé plemeno pracovních psů. Jeho **majestátní vzhled**, harmonická stavba těla a překrásná, dlouhá, mírně zvlněná srst uspokojí člověka i s vysoce vyvinutým estetickým smyslem. Je silný, středně velký, dlouhosrstý s dobrými **obranářskými**, **záchranářskými** a **stopovacími** vlastnostmi.

<!-- <r:snippet name="fb_page_like"/> -->
{% include upsta.html project="beyla" limit=5 %}

Ve svém území je i bez jakéhokoli výcviku **výborným hlídačem**. Jeho povaha se vyznačuje zcela ojedinělou a **mimořádnou vazbou na rodinu**. Vůči dětem je hovawart **velmi tolerantní**. Oddanost k rodině spolu s jeho povahou a schopnostmi ho předurčují jako **vynikajícího společníka**, **hlídače** a **ochránce**. Hovawart je pes s vyrovnanou povahou, je bdělý, sebevědomý, veselý a přítulný. Je bezkonfliktní, není přehnaně ostrý, ale svého pána, jeho rodinu a majetek je v případě potřeby připraven bránit. Je trpělivý a velmi snadno ovladatelný, hodí se tedy i pro nezkušené majitele.
Je **nenáročný na chov** a odolný vůči zimním klimatickým  podmínkám.

{% include upsta.html project="beyla" limit=5 offset=5 %}

Hovawart se vyskytuje ve třech barevných rázech a to v barvách: plavý, černý a černý se znaky. Výška u psů se pohybuje v rozmezí 64−70 cm a u fen od 58−65 cm. Váha  u psů je  okolo 45 kg, u fen kolem 35 kg.

\[Zdroj: NOVÁK, Luděk: Hovawart - chov, výchova a výcvik, 2006\]

Bližší informace [hovawart.cz](http://www.hovawart.cz/hovawart/)
